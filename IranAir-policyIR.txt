https://www.iranair.com/terms-and-conditions

قوانین و مقررات پروازی

1. کلیه عملیات خرید بلیت در این سامانه مشمول قوانین جاری تجارت الکترونیک بوده و هرگونه تخلف تحت پیگرد قانونی قرار خواهد گرفت. خریدار بدینوسیله اظهار می نماید که از کلیه قوانین و مقررات خرید بلیت آگاهی کامل دارد. 

2. هنگام درج اطلاعات و تشکیل رزرو، اطلاعات اساسی مسافر همچون نام و نام خانوادگی، مسیر پرواز، ساعت پرواز، تاریخ سفر، باید به صورت صحیح وارد گردد. 

3. بلیت خریداری شده، متعلق به مسافری است که مشخصاتش در سیستم وارد شده است و غیر قابل انتقال به غیر می‌باشد. در صورت عدم تطابق نام مسافر در بلیت و کارت شناسایی، مسافر در فرودگاه پذیرش نخواهد شد. همچنین هیچگونه تغییر و اصلاح نام پس از صدور بلیت امکان پذیر نبوده و برای اصلاح اطلاعات، دفتر صادرکننده بلیت می‌بایست بلیت را با هزینه های مربوطه استرداد و براساس نرخ روز مجدداً صادر نماید. 

4. از آنجایی که پذیرش مسافران در فرودگاه فقط با ارائه و تطبیق مندرجات کارت ملی یا گذرنامه با بلیت امکان پذیر می باشد، لذا کلیه اطلاعات فردی بصورت صحیح و واقعی از مسافر دریافت (حضوری و غیرحضوری) و در سیستم ثبت گردد. قبل از صدور بلیت، دفتر صادرکننده بلیت می بایست تایید صحت اطلاعات (نام، نام خانوادگی، شماره کارت ملی، شماره گذرنامه، تاریخ تولد، اعتبار گذرنامه و...) را با مسافر انجام دهد. همراه داشتن این مدارک برای صدور کارت پرواز الزامی می باشد.

5. مسافران ایرانی که دارای دو گذرنامه (ایرانی و خارجی) می باشند، بلیت براساس مشخصات فردی مندرج در گذرنامه خارجی آنان صادر گردد. 

6. محدوده No show در شبکه پروازی "هما" (داخلی و بین المللی) 24 ساعت قبل از پرواز می باشد. 

7. اطلاع رسانی در خصوص تغییر زمان یا ابطال پرواز، از طریق پیام کوتاه(SMS) و یا پست الکترونیکی (Email) صورت میپذیرد، لذا مسئولیت صحت اطلاعات تماس مسافر اعم از شماره موبایل/شماره ثابت در مبدا و مقصد و آدرس ایمیل در کلیه پروازهای داخلی و خارجی به عهده دفتر صادرکننده بلیت و مسافر می باشد. دفاتر صادرکننده بلیت می توانند به منظور اصلاح شماره موبایل و آدرس پست الکترونیک مسافر به قسمت Contact detail مراجعه نمایند. 

8. در زمان وارد نمودن شماره پاسپورت، حرف و اعداد به صورت کامل ثبت شود. بدیهی است تمام مسئولیت و جرایم ناشی از عدم درج اطلاعات مکفی و یا اشتباه در بلیت به عهده دفتر صادرکننده بلیت و مسافر می باشد. 

9. به لحاظ تعرفه بلیت، مسافر نوزاد کمتر از دو سال سن، مسافر کودک بین دو تا دوازده سال و مسافر بزرگسال بیش از دوازده سال در نظر گرفته می شود . بدیهی است در صورت بروز هر گونه اشتباه در وارد کردن رده سنی و تاریخ تولد مسافران، از سوار شدن مسافر به هواپیما جلوگیری به عمل خواهد آمد و مسئولیت آن با دفتر صادر کننده بلیت خواهد بود. صدور بلیت نوزاد و کودک در شبکه پروازی"هما" بدین ترتیب است که سن مسافر در طول مسافرت، ملاک تعیین نوع مسافر و نرخ بلیت در رفت و برگشت است. 

10. تمام زمان های مندرج در رزرو و بلیت مسافر، به وقت محلی می باشد. 

11 . حداقل زمان لازم برای حضور مسافر در فرودگاه جهت پذیرش در پروازهای داخلی یک ساعت و نیم و در پروازهای بین المللی سه ساعت قبل از پرواز است. 

12. تا اطلاع ثانوی کلیه پروازهای داخلی با مبدا یا مقصد تهران از ترمینال 2 فرودگاه مهرآباد و کلیه پروازهای بین المللی با مبدا یا مقصد تهران از فرودگاه امام خمینی انجام خواهد شد. 

13. حداقل زمان مورد نیاز جهت پروازهای اتصالی در تهران، بشرح ذیل میباشد. بدیهی است در صورت عدم رعایت زمان مورد نیاز در هنگام تشکیل رزرو، مسئولیت هر گونه خسارت به عهده دفترصادرکننده بلیت خواهد بود.  • پرواز بین المللی به پرواز بین المللی IKA به IKA سه ساعت • پرواز بین المللی به پرواز داخلی IKA به THR پنج ساعت • پرواز داخلی به پرواز بین المللی THRبه IKA پنج ساعت • پرواز داخلی به پرواز داخلی THR به THR دو ساعت 

14. مسافرانی که اقامت کشور مقصد را ندارند، می بایست پاسپورت آنان در پروازهای بین المللی از شروع سفر دارای حداقل 6 ماه اعتبار باشد. بدیهی است مسئولیت ناشی از عدم توجه به اعتبار پاسپورت بر عهده دفتر صادرکننده بلیت خواهد بود. همچنین دفتر صادرکننده بلیت موظف است بلیت مسافر را مطابق ویزای گرفته شده مسافر صادر نماید. 

15. بلیت یک طرفه به مسافرانی تعلق میگیرد که دارای ویزای تایپ D، اقامت و یا پاسپورت کشور مقصد را دارند. 

16. دفتر صادرکننده بلیت موظف است در صورت هرگونه تغییر در رزرو آنان از جانب "هما" (ابطال، تعجیل، تاخیر)، نسبت به تعیین تکلیف برنامه سفر مسافران و کوپن های پروازی باقیمانده اقدام نمایند. 

17. در صورت عدم رعایت توالی کوپن های پروازی، بلیت بلا استفاده و صرفا با هزینه های مربوطه قابل استرداد خواهد بود. 

18. استرداد بلیتها به دلیل حذف شدن اطلاعات و جزئیات از سیستم از زمان صدور تا یکسال امکان پذیر می باشد. 

19. دفاتر صادرکننده بلیت ﻣﻮﻇﻒ ﻫﺴﺘﻨﺪ، ﺑﻠﯿﺖ ﻣﺴﺎﻓﺮ را ﺑﺎ ﻣﺸﺨﺼﺎت ﮐﺎﻣﻞ اﻋﻢ از ﺷﺮاﯾﻂ و ﺿﻮاﺑﻂ ﺑﻠﯿﺖ ﺻﺎدره، ﻗﯿﻤﺖ ﻧﻬﺎﺋﯽ (ﺑﻬﺎي ﭘﺎﯾﻪ، ﻋﻮارض، ﻗﻮاﻋﺪ اﺑﻄﺎل و ﻫﺰﯾﻨﻪ ﻫﺎي اﺿﺎﻓﯽ)، ﻧﺎم ﺷﺮﮐﺖ ﺣﻤﻞ ﮐﻨﻨﺪه و ﺳﺎﯾﺮ اﻃﻼﻋﺎت ﺿﺮوري ﺑﻪ ﻣﺴﺎﻓﺮ اراﺋﻪ ﻧﻤﺎﯾﻨﺪ. هرگونه تغییری میبایست با تعویض بلیت و هزینه های مترتبه صورت گیرد (Rescheduling). در ﻣﻮرد ﻗﺮاردادﻫﺎي ﺧﺎص ﻣﺎ ﺑﯿﻦ "هما" و دفاتر خدمات مسافرت هوایی مراتب تابع مقررات و قرارداد ذیربط می باشد.

20 . استفاده از خدمات خاص شامل تجهیزات پزشکی مثل اکسیژن در حین پرواز، حمل مسافر بصورت خوابیده در پرواز (Stretcher) صرفا در دفاتر فروش "هما" امکان پذیر می باشد. 

21. همراه داشتن مجوزپرواز از مرکز پزشکی هوایی "هما" در موارد زیر الزامی می باشد: • a. خانم های باردار(بالای 28 هفته)، افرادی که دچار بیماری های قلبی ـ عروقی، تنفسی، صرع، آنمی و دیابت می باشند.  • b. بیمارانی که داروهای تضعیف کننده سیستم ایمنی مصرف می کنند. • c. بیماران دیالیزی و مسافرانی که در طول سفر نیاز به کمک شخص دیگری داشته باشند و یا هر نوع شرایطی که سبب منع سفر هوایی گردد. • d. بیماران می بایست داروهای مورد نیاز خود را در طول سفر در داخل کیف دستی خود به همراه داشته باشند. • e. جهت ارتباط با مرکز پزشکی هوایی "هما" می توانید با شماره تلفن های46624322 تماس حاصل نمایید. 

22. کلیه پروازهای هواپیمایی "هما" (داخلی و خارجی)، مقررات تغییر تاریخ، کنسلی بلیت و حداکثر بار مجاز با توجه به کلاس نرخی، متغیر می باشد. اعلام مقررات بلیت قبل از صدور بلیت به مسافر و درج در رسید مسافر، الزامی می باشد. 

23. با رعایت بار مجاز درج شده در بلیت مسافران، وزن هر جامه دان در پروازهای "هما" نباید بیشتر از 23 کیلوگرم باشد. همچنین حداکثر وزن بار دستی قابل حمل در کابین اکونومی 5 کیلوگرم و در کابین "هما" کلاس 7 کیلوگرم می باشد. در پروازهای ترکیبی و ادامه مسیر با سایر شرکت ها، شرایط متفاوت و تابع مقررات متقابل است. 

24. به منظور اطلاع رسانی و جلوگیری از مشکلات بعدی، در صورت مفقودی و یا خسارت بر جامه دان مسافر در طول سفر، مسافران می بایست در تمامی فرودگاه‌های داخلی و بین‌المللی گزارش مربوطه را قبل از ترک سالن تحویل بار به نماینده شرکت حمل کننده گزارش مکتوب نمایند. در غیر اینصورت شرکت های بیمه از پرداخت هزینه خسارات احتمالی خودداری می نمایند.

25. آیا هزینه تغییر تاریخ یا استرداد ثابت است؟ با توجه به تعدد کلاس‌های نرخی، هزینه‌های فوق در هر کلاس متفاوت می‌باشد. (دفاتر خدمات مسافرتی موظف به آگاه کردن مسافر نسبت به هزینه‌های فوق می‌باشند.)

26. پروازهای داخلی "هما" از کدام فرودگاه انجام می‌شود؟ تمامی پروازهای داخلی "هما" از ترمینال 2 فرودگاه مهرآباد انجام گرفته و مسافر موظف است یک ساعت و نیم قبل از پرواز در ترمینال فرودگاه حضور داشته باشد.

27. وزن هر بسته یا جامه‌دان قابل تحویل در باجه پذیرش چه میزان می‌باشد؟ حداکثر وزن هر بسته یا جامه‌دان قابل پذیرش (صرف‌نظر از میزان جامه‌دان رایگان قید شده در بلیت) 23 کیلوگرم می‌باشد و "هما" تعهدی در قبال پارگی زیپ، جدا و یا شکسته شدن قفل، دسته و چرخ جامه‌دان‌های با وزن بالاتر از 23 کیلوگرم نخواهد داشت.

28. به منظور رعایت نكات ایمنی از قرار دادن انواع مایعات از قبیل روغن، سركه و. . . كه باعث آسیب‌دیدگی محتویات جامه‌دان خود و سایر مسافران می‌گردد، خودداری فرمائید. تمامی خطوط هواپیمایی از جمله "هما" هیچگونه مسئولیتی در قبال مفقود شدن اقلام با ارزش (جواهرات، وجه نقد، مدارك شناسایی و ...) در جامه‌دان‌های پذیرش شده نخواهند داشت. بر همین اساس توصیه می‌گردد این گونه اقلام را درون كیف دستی همراه خود به داخل كابین برده یا با مراجعه به واحد پذیرش بار جهت راهنمایی در خصوص مراحل بیمه نمودن اقلام خود اقدام نمائید.

29. درصورت آسیب و یا دستبرد به جامه‌دان چه باید كرد؟ در این صورت پرسنل "هما" با تشكیل پرونده متناسب با نوع آسیب وارده، شما را جهت تعیین و دریافت غرامت به واحد بیمه حقوقی "هما" واقع در فرودگاه مهرآباد، ادارات مركزی "هما" راهنمایی خواهند نمود.

30. در صورت نرسیدن جامه‌دان به مقصد چه باید كرد؟ در این صورت اطلاعات و مدارك لازم توسط پرسنل واحد امور جامه‌دان "هما" از مسافر اخذ و در سیستم مكانیزه پیگیری جامه‌دان ثبت می‌گردد. این سیستم به صورت بین‌المللی با فرودگاه‌های دنیا مرتبط است و شما قادر خواهید بود در هر گوشه‌ای از جهان آخرین وضعیت جامه‌دان مفقودی خویش را پیگیری نمائید و به محض پیدا شدن جامه‌دان، پرسنل واحد مذكور شما را مطلع خواهند ساخت.

31. چه اقلامی نباید داخل جامه‌دان به كانتر تحویل داده شود؟ اقلامی چون مواد فاسد شدنی، اقلام شكستنی، وجوه نقد، جواهرات، مدارك، مایعات و مواد آتش‌زا و ...

32. محدودیت حمل جامه‌دان به درون کابین هواپیما به چه میزان می‌باشد؟ مسافران محترم مجاز به حمل ساک دستی متناسب با ابعاد محفظه بالای سر مسافر و یا زیر صندلی می‌باشند. این ابعاد می‌بایستی از 25*45*56 سانتی‌متر تجاوز ننماید. مجموع ابعاد نباید از 115 سانتی‌متر بیشتر باشد. همچنین وزن جامه‌دان نیز حداکثر 5 کیلوگرم برای مسافران کلاس عادی و 7 کیلوگرم برای مسافران "هما"کلاس می‌باشد.

33. شرایط حمل حیوان زنده در شبکه پروازی "هما" به چه صورت است ؟ بر اساس نامه سازمان هواپیمایی کشوری، ورود و پذیرش هر گونه حیوان خانگی در ترمینال مسافری در پروازهای داخلی ممنوع بوده و مسافران می بایست در صورت داشتن حیوان زنده ، به قسمت بار (CARGO) "هما" مراجعه نمایند . در پروازهای داخلی تحویل حیوان زنده به واحد خدمات بار، حداقل 3ساعت قبل از پرواز انجام می پذیرد. ورود و پذیرش حیوانات خانگی ( سگ و گربه ) در ترمینال مسافری در پروازهای بین المللی با رعایت مقررات و استانداردهای IATA LAR  و ارائه مدارک مربوطه (گواهی بهداشتی،پاسپورت یا شناسنامه، داشتن میکروچیپ و غیره ) در قسمت بار هواپیما امکان پذیر می باشد. نگهداری حیوان خانگی در داخل قفس استاندارد از لحاظ ابعاد مجاز، کف نفوذناپذیر و ظروف آب و غذا مورد نیاز حیوان در طول سفر هوایی از ابتدای ورود به سالن فرودگاه مبدا و خروج از سالن فرودگاه مقصد الزامی است . همچنین خلع قابلیت های دفاعی حیوان خانگی که ممکن است حتی با نگهداری در قفس برای سایر مسافران ایجاد ترس ، ناراحتی و استرس نماید ( مانند بستن پوزه بند برای سگ ها ، دستکش برای گربه ها ) بر حسب مورد الزامی است. 

34. با توجه به محدودیت های حمل حیوان زنده با ناوگان "هما" ، می بایست قبل از پرواز هماهنگی های لازم جهت امکان حمل حیوان با پرواز مسافر عمل آید . حمل حیوان زنده در تایپ های ایرباس 321، ایرباس 320 ، و ATR امکان پذیر نمی باشد. همچنین تا اطلاع ثانوی پذیرش حیوان در داخل کابین مسافری در شبکه پروازی "هما" امکان پذیر نمی باشد.

35. هزینه تغییر تاریخ و استرداد بلیت چقدر است ؟ در صورت انصراف مسافر از سفر، تا 24 ساعت مانده به زمان پرواز، مبلغ 25% از بهای پایه بلیت در هر مسیر کسر و مابقی به مسافر مسترد می گردد. از 24ساعت مانده به زمان پرواز به بعد، مبلغ 50% از بهای پایه بلیت کسر و مابقی به مسافر مسترد می گردد. در صورت هزینه دار بودن تغییر تاریخ کلاس نرخی اولیه، جریمه مربوطه دریافت و چنانچه کلاس نرخی بالاتری در تاریخ جدید موجود باشد مابه التفاوت نیز اخذ می گردد. لازم به ذکر است در صورت کاهش نرخ، بلیت امکان تعویض نداشته و صرفا قابل استرداد بوده تا بلیت جدید با نرخ پایین تر صادر گردد.

36. چگونه غذای مخصوص در طول پرواز سفارش دهیم؟ در زمان تهیه بلیت پروازهای بین‌المللی، امكان درخواست غذاهای مخصوص (براساس لیست غذایی موجود) وجود دارد.

37. چه سرویس‌هایی در طول انجام یك پرواز به مسافران ارائه می‌گردد؟ سرویس‌های غذایی، نوشیدنی، سرگرمی، نشریات و. . .

38. آیا استعمال دخانیات و سیگار در پرواز مجاز است؟ خیر، در پروازهای هواپیمایی جمهوری اسلامی ایران "هما" استعمال دخانیات ممنوع می‌باشد.

39. نحوه تغییر بلیت خریداری شده از سایت به چه صورت است ؟ چنانچه بلیت، پس از ثبت نام در سایت و با کاربری شخصی تهیه شده باشد، می بایست پس از انتخاب بخش "ورود" و درج ایمیل و رمز عبور ، رزرو مربوطه را بازیابی نموده و بقیه مراحل تغییر انجام گیرد. در صورتی که بلیت به عنوان کاربر مهمان خریداری شده باشد، پس از انتخاب گزینه "لیست رزروها" و درج  نام خانوادگی به لاتین و کد رزرو، گزینه تغییر بلیت با پرداخت هزینه در دسترس می باشد .